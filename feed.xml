<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Fare la punta al Carso]]></title>
  <link href="http://www.puntalcarso.it/feed.xml" rel="self"/>
  <link href="http://www.puntalcarso.it/"/>
  <updated>2014-10-09T15:18:35+02:00</updated>
  <id>http://www.puntalcarso.it/</id>
  <author>
    <name><![CDATA[Alan]]></name>
    
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[Quante Settimane Ci Sono in Un Mese?]]></title>
    <link href="http://www.puntalcarso.it/punta/2014/10/07/quante-settimane-in-un-mese/"/>
    <updated>2014-10-07T00:00:00+02:00</updated>
    <id>http://www.puntalcarso.it/punta/2014/10/07/quante-settimane-in-un-mese</id>
    <content type="html"><![CDATA[<h2>La domandona</h2>

<p>OK, iniziamo con una precisazione meramente tecnica, tanto per dare un&#8217;idea del modo in cui intendo procedere.</p>

<p>Quante settimane ci sono un mese?</p>

<p>Domanda stupida, penserete voi. <strong>Quattro</strong>, risponderanno al volo molti altri. Di recente mi è capitato che una ragazza sostenesse che la gravidanza duri dieci mesi,
non nove, perché le settimane di gravidanza sono quaranta.</p>

<h2>E invece?</h2>

<p>Innanzitutto volgiamo la domanda dimodoché la risposta possa essere precisa:</p>

<p><strong>Quante settimane ci sono, in media, in un mese medio?</strong></p>

<p>Poiché i mesi non sono tutti uguali, dovremo trovare un valore medio. <strong>Ma utilizzare un valore medio corretto non significa poter usare un valore a caso</strong>. Prendendo <em>quattro</em> come numero di settimane in un mese, state approssimando per difetto in maniera davvero esagerata. C&#8217;è un solo mese, Febbraio, che in tre anni su quattro ha esattamente quattro settimane. <strong>Tutti gli altri mesi sono sempre e necessariamente più lunghi</strong>. Se l&#8217;errore vi sembra irrilevante, vorrà dire che anche il fatto che una gravidanza duri dieci mesi vi pare corretto.</p>

<p>Il valore medio che andiamo a trovare dovrà avere un minimo di coerenza matematica. Se moltiplichiamo quattro settimane per dodici mesi viene fuori che un anno ha 48 settimane. <strong>Perdiamo un mese intero</strong>.</p>

<p>Il calcolo del numero medio di settimane in un mese è un&#8217;operazione relativamente semplice. Teniamo in considerazione gli anni bisestili, uno ogni quattro, ma dimentichiamoci per il momento delle eccezioni agli anni bisestili, che sono poche e rare. Abbiamo così che il numero di settimane in quattro anni, ottenuto dividendo per sette il numero totale di giornate, è:</p>

<p>(365x3 + 366) / 7 = 208,71</p>

<p>(Ebbene sì, un anno non ha esattamente 52 settimane, ne ha 52 e qualcosina)</p>

<p>Da cui, dividendo per i 48 mesi che compongono i quattro anni:</p>

<p>208,71 / 48 = 4,35</p>

<p>si deduce che <strong>un mese ha in media 4,35 settimane</strong>.</p>

<h2>Back to the questions</h2>

<p>Ripetiamo le domande di prima: quante settimane ha un anno?</p>

<p>4,35 x 12 = 52,2</p>

<p>Quanti mesi dura una gravidanza?</p>

<p>40 / 4,35 = 9,2</p>

<p>Tutto torna!</p>

<h2>Epilogo</h2>

<p>Prima che qualcuno pensi &ldquo;ma chissenefrega&rdquo;: ho conosciuto persone che, a causa di questo errore, perdevano una fetta rilevante delle loro entrate.
Erano liberi professionisti che fornivano le loro prestazioni con un prezziario settimanale, ma poi, siccome la fatturazione avveniva con un ciclo mensile,
fatturavano ogni volta quattro settimane anziche quattro virgola trentacinque. Rimettendoci <strong>quasi il 10% ad ogni mensilità!</strong></p>
]]></content>
  </entry>
  
  <entry>
    <title type="html"><![CDATA[Make Tips, Not War]]></title>
    <link href="http://www.puntalcarso.it/punta/2014/10/07/make-tips-not-war/"/>
    <updated>2014-10-07T00:00:00+02:00</updated>
    <id>http://www.puntalcarso.it/punta/2014/10/07/make-tips-not-war</id>
    <content type="html"><![CDATA[<p>Accade ormai da anni che le persone sostengano che io sia un tipo <em>precisino</em>.
Alcuni sono arrivati addirittura a ritenere che io mi <strong>diverta</strong> a <em>fare la punta</em>.
E alcuni dei miei post più popolari di sempre su Facebook sono stati proprio delle importanti precisazioni sui temi più disparati.</p>

<p>Così ho deciso di aprire un mio blog, accessibile a tutti, dove chiunque mi voglia seguire -
e <em>soltanto chi mi voglia seguire</em> - potrà perdersi nelle mie peregrinazioni.</p>

<p>In questo blog tratterò un po&#8217; di tutto, come mi mi gira, dalla società, alla politica, alla tecnologia.</p>

<p>Cercherò di essere il più attento possibile a riportare la verità dei fatti;
il mio obiettivo <strong>non è mai quello di bacchettare chi commette gli errori</strong> -
cosa che, tra l&#8217;altro, mi sembrerebbe ridicolo e codardo fare da un blog -
ma cercare di <strong>indirizzare verso la correttezza</strong>:
molto spesso, al giorno d&#8217;oggi, sui blog, su Facebook, ma anche sui giornali e alla televisione,
sento parlare di troppi argomenti con pochissima attenzione alla realtà dei fatti;
realtà che si può invece considerare ed analizzare con una qual certa facilità grazie ai potenti mezzi tecnologici
che la società dell&#8217;informazione ci mette a disposizione.</p>

<p><strong>Tutti sbagliamo - io sbaglio un sacco e spesso - ma non è questo un buon motivo per perserverare nell&#8217;errore</strong>.</p>

<p>Se trovate qualche omissione o sbaglio nei fatti che riporto, vi invito a <strong>contattarmi</strong> al più presto:
non mancherò di correggermi e di ringraziarvi.</p>

<p>Talvolta, a corredo dei fatti, potrete trovare una mia opinione, che cercherò di mantenere il più possibile distinta.
Se l&#8217;opinione non vi aggrada siete liberi di contattarmi, ma in tal caso non posso garantire di
poter provvedere ad una correzione.</p>

<p>Buona lettura!</p>

<p>PS:
Potete seguire gli aggiornamenti, oltre che da questo blog con un normalissimo <a href="feed.xml">feed Atom</a>, anche su <a href="https://www.facebook.com/puntalcarso">Facebook</a>, <a href="https://twitter.com/puntalcarso">Twitter</a> e <a href="https://plus.google.com/+PuntalcarsoIt/">Google+</a></p>
]]></content>
  </entry>
  
</feed>
