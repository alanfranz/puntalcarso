<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Category: Politica | Fare la punta al Carso]]></title>
  <link href="http://www.puntalcarso.it/blog/categories/politica/atom.xml" rel="self"/>
  <link href="http://www.puntalcarso.it/"/>
  <updated>2014-11-26T21:19:18+01:00</updated>
  <id>http://www.puntalcarso.it/</id>
  <author>
    <name><![CDATA[Alan]]></name>
    <email><![CDATA[alan@puntalcarso.it]]></email>
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[Ma Chi Ha Votato Ancora Per Quelli?]]></title>
    <link href="http://www.puntalcarso.it/punta/2014/11/26/ma-chi-ha-votato-ancora-quello/"/>
    <updated>2014-11-26T20:24:43+01:00</updated>
    <id>http://www.puntalcarso.it/punta/2014/11/26/ma-chi-ha-votato-ancora-quello</id>
    <content type="html"><![CDATA[<blockquote><p><strong>NOTA:</strong> questo post non desidera scatenare riflessioni politiche, ma    soltanto matematiche. Eventuali commenti off topic saranno rimossi senza particolare pietà.</p></blockquote>

<p>Riprendo un mio post di notevole successo sul portale più odiato &amp; amato da tutti: Facebook.</p>

<p>Correva l’anno 2013, e i <a href="http://www.ilsole24ore.com/speciali/2013/elezioni/risultati/politiche/static/italia.shtml">risultati delle elezioni politiche</a> lasciavano perplessi molti, e scontenti i più. Ancora oggi ci domandiamo quale sia stato il senso e il risultato della consultazione.</p>

<p>Molte delle domande che imperversavano erano del tenore:</p>

<blockquote><p>Ma chi ha votato ancora Berlusconi? Ha preso il 30% dei voti! In questa stanza siamo in dieci, vuol dire che tre persone l’hanno votato. Venga fuori chi è stato!</p></blockquote>

<p>(Prendo Berlusconi come esempio perché da questo partiva il mio post; sentitevi liberi di sostituirlo con il PD o con il M5S).</p>

<p>L&#8217;enunciato in questione, apparentemente corretto, <strong>contiene in realtà tre errori</strong>.</p>

<h3>Uno: soltanto uno stupido numero</h3>

<p>Il primo errore è banale, causato probabilmente dalla fretta nel leggere i risultati, specialmente nel caso di Silvio: egli ha ricevuto circa il 22% dei voti; <strong>è la sua coalizione ad aver raggiunto circa il 30%</strong>. Essendo il suo partito il più forte è comunque verosimile che, in caso di vittoria, sarebbe stato proposto come premier; ma molti votanti della coalizione non sono necessariamente sostenitori accaniti di Berlusconi.</p>

<h3>Due: al rogo i non votanti</h3>

<p>Il secondo errore richiede un po’ più di elaborazione: quando si parla di percentuale di voti, generalmente si intende la percentuale di voti validi. Il totale è costituito dal numero di schede non bianche e non nulle che sono state scrutinate. Il numero di voti validi nel 2013 per la Camera è pari a circa 34 milioni, e per il Senato circa 31 milioni.</p>

<p>Nel 2013 i residenti in Italia erano circa 60 milioni, con un altro mezzo milione circa (stimato) di immigrati irregolari.</p>

<p>Il Popolo della Libertà ricevw circa sette milioni di voti (media a spanne tra Camera e Senato); da ciò si evince che, senza avere altre informazioni, supponendo di trovarsi <strong>in un gruppo di un centinaio persone prese a caso</strong>, composto da gente di qualsiasi età (dagli anziani ai neonati) e provenienza, <strong>quelli che avranno votato Silvio saranno, in media, circa 11</strong>. Non trenta: tale numero sarebbe corretto soltanto se ci trovassimo in un gruppo di votanti.</p>

<h3>Tre: il generale e il particolare</h3>

<p>Il terzo punto è lievemente più complesso: riguarda la possibilità di estrarre un dato particolare a partire da una media. Se vi chiedessero il da farsi in un gioco a premi in cui non avete alcun altro dato sarebbe una buona idea basarsi sulla media; ma in realtà non si può fare, per lo stesso motivo per cui il redditometro - per come come viene talvolta applicato in Italia - è una vaccata.</p>

<p>Se osservate i risultati per regione, nonché alcune stime delle intenzioni di voto in funzione dell’età o altri fattori, potrete notare come non di rado le <a href="http://cise.luiss.it/cise/2012/07/04/le-caratteristiche-socio-demografiche-degli-elettori-italiani/">posizioni di voto sono polarizzate</a>. Alcune regioni votano molto più a destra; altre molto più a sinistra. Alcune fasce d’età prediligono l’uno o l’altro schieramento, ma <a href="http://www.tuttitalia.it/statistiche/popolazione-eta-sesso-stato-civile-2013/">non tutte le età sono uniformemente distribuite</a> sulla popolazione.</p>

<p><strong>Desumere il particolare dal generale è un&#8217;aberrazione</strong>. La statistica funziona, ed è corretta, su numeri decisamente grandi.</p>

<h3>Hai parlato di redditometro?</h3>

<p>Non c&#8217;entra con il post, ma in effetti il meccanismo del redditometro e degli studi settore, così come applicato in Italia, soffre della stessa aberrazione del punto tre.</p>

<p>In un sistema sano gli strumenti statistici vengono usati a monte per individuare quelli che sono gli invididui e le imprese che potenzialmente evadono. Una volta individuate, vengono <strong>sottoposte ad accertamenti</strong> ed eventualmente messe sotto controllo; da lì vengono individuate e punite eventuali <strong>irregolarità specifiche</strong>.</p>

<p>Viceversa nel sistema italiano <strong>chi non è nella media viene automaticamente punito</strong>, con la motivazione che <em>&ldquo;non si rientra negli studi di settore&rdquo;</em> o <em>&ldquo;si è fuori dai parametri del redditometro&rdquo;</em>. Ma questa non è statistica, è soltanto cattiva gestione.</p>
]]></content>
  </entry>
  
</feed>
